




YouTube  





 







 [![YouTube-startpagina](https://s.ytimg.com/yts/img/pixel-vfl3z5WfW.gif)](/ "YouTube-startpagina")
[Uploaden](//www.youtube.com/upload) Inloggen Zoeken 

* [Over](//www.youtube.com/yt/about/nl/)
* [Pers en blogs](//www.youtube.com/yt/press/nl/)
* [Auteursrecht](//www.youtube.com/yt/copyright/nl/)
* [Veiligheid](//www.youtube.com/yt/policyandsafety/nl/)
* [Makers en partners](//www.youtube.com/yt/creators/nl/)
* [Adverteren](//www.youtube.com/yt/advertise/nl/)
* [Ontwikkelaars](//www.youtube.com/yt/dev/nl/)
* [Help](//support.google.com/youtube/?hl=nl)




 


 
 Kies je taal.

 
Sluiten  

[Learn more](//support.google.com/youtube/answer/1738660?hl=en)  

[View this message in English](javascript:void(0))


Je gebruikt YouTube in het **Nederlands**.
Je kunt [deze voorkeur hieronder wijzigen](javascript:void(0)).
 

 You're viewing YouTube in **Dutch**.
 You can [change this preference below](javascript:void(0)).
 









1. [Over YouTube](//www.youtube.com/yt/about/nl/)
1. [Aan de slag](//www.youtube.com/yt/about/nl/getting-started.html)
2. [Communityrichtlijnen](/t/community_guidelines)
3. [Contact](/t/contact_us)
4. [Carrières](//www.youtube.com/yt/jobs/)
5. - [YouTube-merchandise](//www.googlestore.com/Google+Redesign/Brands/YouTube/)




# Communityrichtlijnen van YouTube









* [![](https://i.ytimg.com/vi/ZA22WSVlCZ4/default.jpg)





#### Flagging on YouTube: The Basics](/watch?v=ZA22WSVlCZ4)
* [![](https://i.ytimg.com/vi/nI2tmiKdPnU/default.jpg)





#### Staying Safe on YouTube](/watch?v=nI2tmiKdPnU)







## Respecteer de YouTube-community.




---


Met respect bedoelen we niet het soort respect dat je voor nonnen, oude mensen of hersenchirurgen hebt. We bedoelen gewoon dat je de site niet mag misbruiken. Elke leuke nieuwe communityfunctie op YouTube gaat uit van vertrouwen. We vertrouwen erop dat je er verantwoordelijk mee omgaat, en miljoenen gebruikers respecteren dat vertrouwen. We hopen dat jij er daar ook een van bent.




## Ga niet over de schreef.


Hier zijn een aantal logische regels die je zullen helpen om uit de problemen te blijven:


* YouTube is niet bedoeld voor pornografie of seksueel expliciet beeldmateriaal. Wanneer deze omschrijving bij je video past, moet je deze niet op YouTube plaatsen, ook al is het een video van jezelf. Denk er verder ook aan dat wij nauw samenwerken met politie en justitie, en kindermisbruik melden. Raadpleeg ons [Veiligheidscentrum](//support.google.com/youtube/bin/request.py?contact_type=abuse&hl=nl) en houd YouTube veilig.
* Upload geen video's die anderen, in het bijzonder kinderen, aanzetten tot activiteiten waarbij ze ernstig gewond kunnen raken. Video's waarin dit soort gevaarlijke handelingen te zien zijn, kunnen een leeftijdsbeperking krijgen opgelegd of worden verwijderd.
* Het is niet toegestaan video's met gewelddadige of bloederige content te plaatsen die vooral is bedoeld om te schokken, sensatie te veroorzaken of te kwetsen. Als je schokkende beelden in een nieuwsprogramma of documentaire wilt tonen, geef kijkers dan voldoende context om te begrijpen wat ze in de video zien. Zet anderen niet aan tot geweld.
* YouTube wil geen shockerende site zijn. Plaats geen afschuwwekkende video's van ongelukken, lichamen en soortgelijke zaken die zijn bedoeld om te shockeren of afkeer op te wekken.
* Respecteer het auteursrecht. Upload alleen video's die je zelf hebt gemaakt of die je mag gebruiken. Dat wil zeggen dat je nooit zonder toestemming video's uploadt die je niet zelf hebt gemaakt of content in je video's verwerkt waarop anderen het auteursrecht bezitten, zoals muzieknummers, fragmenten uit auteursrechtelijk beschermde programma's en video's die zijn gemaakt door anderen. Ga voor meer informatie naar ons [Auteursrechtcentrum](//www.youtube.com/yt/copyright/nl/#yt-copyright-education).
* Onze producten zijn 'podiums' voor vrije expressie. We gedogen echter geen content die aanzet tot of instemt met geweld tegen personen of groepen op basis van hun ras of etnische afkomst, religie, beperkingen, geslacht, leeftijd, nationaliteit, of seksuele geaardheid/identiteit, noch content die vooral is gericht op het aanzetten tot haat op basis van deze kenmerken. Het is niet altijd even makkelijk om te bepalen waar de grens ligt, maar als content voornamelijk is gericht op het kwetsen van mensen, gaat dit te ver.
* Dingen als agressief gedrag, stalken, bedreigingen, pesten, intimidatie, privacyschending, het bekendmaken van persoonlijke gegevens van anderen en het aansporen van anderen tot gewelddadige handelingen of tot het schenden van de Gebruiksvoorwaarden, worden bijzonder serieus genomen. Wie hierop wordt betrapt, kan permanent van YouTube worden verwijderd.
* Iedereen heeft een hekel aan spam. Maak geen misleidende beschrijvingen, labels, titels of miniaturen om ervoor te zorgen dat je video's vaker worden bekeken. Het is niet toegestaan om grote hoeveelheden ongerichte, ongewenste of herhalende inhoud te plaatsen, inclusief reacties en privéberichten.
* YouTube kan uitzonderingen maken voor educatieve, kunstzinnige, documentaire of wetenschappelijke content, maar alleen als de video uitsluitend dit doel dient en niet onnodig schokkend is.


Neem deze regels serieus en houd je eraan. Probeer geen achterdeurtjes te zoeken of probeer er niet omheen te werken; zorg er gewoon voor dat je ze begrijpt en respecteer waarom ze zijn opgesteld. Raadpleeg onze [Tips voor de Communityrichtlijnen](#tips) voor meer informatie.


## We verplichten het volgen van deze richtlijnen


Dit gaat meer over ons dan over jou. De medewerkers van YouTube bekijken 24 uur per dag, 7 dagen per week gemarkeerde video's om te bepalen of ze onze Communityrichtlijnen schenden. Als dat het geval is, verwijderen we de video's. Soms schendt de video onze Communityrichtlijnen niet, maar is deze toch niet geschikt voor iedereen, zoals video's voor kijkers vanaf een bepaalde leeftijd. Wanneer accounts onze Communityrichtlijnen overtreden, worden ze bestraft en bij herhaalde schendingen kunnen accounts worden beëindigd. Als je account is beëindigd, mag je geen nieuwe accounts maken. Ga naar het [Helpcentrum](//support.google.com/youtube/answer/92486?hl=nl) voor meer informatie over de manier waarop de Communityrichtlijnen worden doorgevoerd en de gevolgen van overtredingen hiervan.


## YouTube is voor de community.


Vergeet niet dat jij ook tot deze community behoort! Elke individuele gebruiker maakt YouTube tot wat de site is, wees dus niet bang om aan het werk te gaan en betrokken te raken.


* Veel plezier op de site. Er is hier van alles te zien, gemaakt door allerlei verschillende mensen—misschien waag jij je er ook wel aan! De apparatuur wordt steeds goedkoper en gebruiksvriendelijker, dus leef je uit.
* Laat mensen weten wat je van hun video's vindt. Feedback is een onderdeel van de ervaring, en wanneer deze met respect gegeven wordt, is het een goede manier om vrienden te maken, verhalen uit te wisselen en je ervaringen op YouTube leerzaam te maken. Laat opmerkingen achter, beoordeel video's, schrijf reacties op video's waarbij je betrokken bent, doe mee aan wedstrijden: er is veel te zien en veel te doen.
* Mogelijk vind je niet alle video's even prettig, of zelfs beledigend. Als deze inhoud onze Gebruiksvoorwaarden schendt, klik je op de knop 'Markeren' onder de video die je bekijkt om deze door de medewerkers van YouTube te laten controleren. Als de video wel aan de Gebruiksvoorwaarden voldoet, kun je beter iets anders gaan kijken—waarom zou je je tijd verspillen aan video's die je niet leuk vindt?


Dat was het! Bedankt voor het lezen!


— Het YouTube-team


  

## Tips voor de Communityrichtlijnen


Wil je meer inzicht in de beperkingen en uitzonderingen in de communityrichtlijnen? Hier volgen een aantal handige voorbeelden en tips:



### Seks en naaktheid


Naaktheid wordt over het algemeen niet toegestaan, zeker niet in een seksuele context. Als een video expliciet seksueel getint is, wordt deze waarschijnlijk niet door YouTube geaccepteerd. Er worden uitzonderingen gemaakt voor bepaalde inhoud voor educatieve, wetenschappelijke en artistieke doeleinden en documentaires, maar alleen wanneer dat het enige doel van de video is en de naaktheid niet al te schokkend is. Een documentaire over borstkanker is bijvoorbeeld wel acceptabel, maar wanneer je er scènes uitknipt en deze buiten de context van de documentaire op YouTube plaatst, worden die misschien niet geaccepteerd.




### Haat zaaien


"Aanzetten tot haat" wil zeggen: content die oproept tot haat jegens leden van een beschermde groep. Racistische of seksistische content kan bijvoorbeeld worden aangemerkt als aanzetten tot haat. De grens tussen wat wel en niet wordt beschouwd als het aanzetten tot haat is niet altijd even duidelijk. Je mag bijvoorbeeld wel kritiek op een land uiten, maar niet oproepen tot haat of geweld jegens mensen uit een bepaald land.




### Schokkend en weerzinwekkend


De wereld is vol gevaar. Soms raken mensen gewond en het is onvermijdelijk dat deze gebeurtenissen soms op YouTube terechtkomen. Het is echter niet toegestaan om gewelddadige of bloedige inhoud te plaatsen die voornamelijk is bedoeld om schokkend, sensationeel of disrespectvol te zijn. Als een video bijzonder schokkend of indringend is, moet dit worden gecompenseerd door extra context en informatie. Een clip uit een slachthuis in een video over de bio-industrie kan bijvoorbeeld worden toegestaan. Het achter elkaar zetten van ongerelateerde en gruwelijke clips van dieren die worden geslacht, kan wordt beschouwd als zinloos geweld, omdat het eerder is bedoeld om te schokken dan om te informeren.




### Gevaarlijke illegale handelingen


Hoewel je het misschien niet eerlijk vindt dat je sommige dingen niet mag weergeven vanwege de mogelijke reactie van kijkers, gaat inhoud die is bedoeld om geweld of gevaarlijke, illegale activiteiten met een risico op ernstige verwondingen of de dood te stimuleren, ons toch echt te ver. Video's met instructies voor het maken van bommen, over de training van ninjamoordenaars, aanvallen van sluipschutters, video's waarin terroristen worden getraind of tips over illegale straatraces zijn daarom bijvoorbeeld niet toegestaan. Deze onderwerpen zijn alleen toegestaan voor educatieve of documentatiedoeleinden en mogen niet zijn bedoeld om anderen te helpen of aan te sporen ze na te doen.




### Kinderen


Video's met kinderen (iedereen jonger dan 18 jaar) liggen bijzonder gevoelig. Video's met kinderen mogen nooit seksueel suggestief of gewelddadig zijn. Wees voorzichtig wanneer je iets plaatst waar kinderen in voorkomen. Als je een privémoment of homevideo deelt, wil je dit misschien een [privévideo](//support.google.com/youtube/answer/59208?hl=nl) maken, zodat alleen je familie en vrienden deze kunnen bekijken.




### Auteursrecht


Wanneer je iets origineels maakt, bezit je het auteursrecht daarvoor. Dat geldt ook voor andere mensen: als zij inhoud maken, hebben ze daar wellicht auteursrecht op. Omdat YouTube een creatieve community is, is het van essentieel belang dat iedereen het auteursrecht van anderen respecteert. Als je niet zeker weet of je misschien iemands auteursrecht schendt, kun je het beste iets volledig nieuws maken, met beeld en geluid dat je zelf hebt gemaakt. Als je alles zelf hebt gemaakt, hoef je je geen zorgen te maken over auteursrechten—die zijn dan van jou. Als je iets hebt opgenomen van een dvd, van je tv-scherm of als je een video online hebt gedownload, mag je deze alleen online plaatsen als je daar toestemming voor hebt.




### Privacy


Als er in een door jou opgenomen video mensen voorkomen die herkenbaar zijn en die geen toestemming hebben gegeven om gefilmd te worden, is het mogelijk dat ze een privacyklacht indienen om je video te laten verwijderen. We laten je dit weten als dit het geval is en geven je de mogelijkheid om je video te bewerken en opnieuw te uploaden voordat we actie ondernemen vanwege de klacht. Als we je video wel om privacyredenen verwijderen, moet je niet een andere versie van de video uploaden met dezelfde mensen erin. Het is mogelijk dat die mensen nog een privacyklacht indienen of bij ons melden dat je hen lastigvalt. Plaats geen persoonlijke gegevens van anderen online, dus geen telefoonnummers, creditcardnummers of burgerservicenummers. We nemen het beschermen van onze gebruikers serieus en schorten accounts op die de privacy van anderen schenden.




### Lastigvallen


Het gaat om respect. Bij YouTube gaat het om samen delen en respectvol communiceren met de community. Als je niet zeker weet of een video of reactie te ver gaat, volg je een eenvoudige vuistregel: als je iets niet persoonlijk tegen iemand zou zeggen, moet je het ook niet zeggen op YouTube. Als je mensen wilt aanvallen, lastigvallen, denigreren of hun identiteit wilt nabootsen, moet je ergens anders zijn.




### Nabootsing van identiteit


De identiteit van iemand anders nabootsen door de exacte lay-out van een kanaal te kopiëren, een vergelijkbare gebruikersnaam te gebruiken (of je voor te doen als iemand anders in reacties, e-mails of video's), wordt beschouwd als lastigvallen. Als je je account wilt behouden, mag je je op geen enkele manier bezighouden met het nabootsen van de identiteit van anderen en mag je anderen niet lastigvallen op de site.




### Bedreigingen


Gebruikers moeten zich niet bedreigd voelen op YouTube. Punt uit. Laat geen bedreigende reacties achter bij video's van anderen.











[Log in](https://accounts.google.com/ServiceLogin?hl=nl&uilel=3&service=youtube&passive=true&continue=https%3A%2F%2Fwww.youtube.com%2Fsignin%3Fhl%3Dnl%26feature%3Dplaylist%26app%3Ddesktop%26action_handle_signin%3Dtrue%26next%3D%252Ft%252Fcommunity_guidelines) om dit toe te voegen aan 'Later bekijken'

 










Laden...
 
















 Bezig...
 












 * Taal:
 
 Nederlands
* Land:
 
 Wereldwijd
* Veiligheid:
 
Uitgeschakeld


[Geschiedenis](/feed/history)  Help
 




Laden...
 








Laden...
 








Laden...
 




* [Over](//www.youtube.com/yt/about/nl/)
* [Pers en blogs](//www.youtube.com/yt/press/nl/)
* [Auteursrecht](//www.youtube.com/yt/copyright/nl/)
* [Makers en partners](//www.youtube.com/yt/creators/nl/)
* [Adverteren](//www.youtube.com/yt/advertise/nl/)
* [Ontwikkelaars](//www.youtube.com/yt/dev/nl/)
* [+YouTube](https://plus.google.com/+youtube)
* [Voorwaarden](/t/terms)
* [Privacy](https://www.google.nl/intl/nl/policies/privacy/)
* [Beleid & veiligheid](//www.youtube.com/yt/policyandsafety/nl/)
* [Feedback verzenden](//support.google.com/youtube/?hl=nl)
* [Probeer iets nieuws!](/testtube)
* 





 






